## Terminologie – číselníky

Číselníky používané pro laboratorní vyšetření jsou klíčové pro správné nastavení elektronického hlášení.  
V rámci pracovní skupiny bylo definováno několik nezávislých číselníků, jejichž položky tvoří podmnožinu položek dostupných v národních číselnících **NČLP**.

Definované číselníky:
- Číselník materiálů (původ vzorku)
- Číselník základních vyšetřovacích metod
- Číselník agens (zjišťovaných mikroorganismů)
- Číselník specifických cílů vyšetřovacích metod

### Číselník materiálů

Číselník je podmnožinou položek z NČLP číselníku systémů pro mikrobiologii  
**[NCMPSYST](https://www.dastacr.cz/dasta/hypertext/ZAVINACGCSMB_N.htm)**.  

Výčet položek číselníku je uveden v **Příloze 1**.

### Číselník základních metod

Číselník je podmnožinou položek z NČLP číselníku procedur  
**[NCLPPROC](https://www.dastacr.cz/dasta/hypertext/ZAVINACGCP_PNNA.htm)**.  

Výčet položek číselníku je uveden v **Příloze 1**.

### Číselník agens

Tento číselník odráží agens sledovaná v rámci **surveillance infekčních onemocnění**.  
Jedná se o podmnožinu položek z NČLP číselníku agens pro mikrobiologii  
**[NCMPAG](https://www.dastacr.cz/dasta/hypertext/ZAVINACGAGENSSEZ.htm)**.  

Číselník je mapován na **SNOMED CT** a může být dle potřeby rozšiřován.  
Výčet položek číselníku je uveden v **Příloze 1**.

Pro pilotní projekt v rámci **SCOPE-IS** byla zvolena tato infekční agens:

| Kód MKN-10 | Název diagnózy |
|-------------|----------------|
| A02.0 | Salmonelová enteritida |
| A04.5 | Enteritida, původce: *Campylobacter* |
| A37.0 | Dávivý kašel, původce: *Bordetella pertussis* |
| B05 | Spalničky |
| B15 | Akutní hepatitida A |
| B16 | Akutní hepatitida B |
| B17.1 | Akutní hepatitida C |
| B17.2 | Akutní hepatitida E |

### Číselník citlivosti na antibiotika

Číselník je podmnožinou položek z NČLP číselníku hodnocení citlivosti v mikrobiologickém nálezu  
**[LMHCN](https://dastacr.cz/dasta/nclp_data/ds_DS/lmhcn.xml)**.  

Pro účely včasného hlášení jsou klíčové tyto položky:

| Kód | Význam |
|------|---------|
| C | citlivý |
| I | citlivý při zvýšené expozici |
| R | rezistentní |
